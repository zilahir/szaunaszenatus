---
title: Podcast episode 11
slug: podcast-episode-11
summary: 'Virtuálisan ugyan, de kimerészkedünk Uusimaa-ból'
id: szauna-szenatus-11
number: 11
image: './poro.jpg'
---

### A Tartalomból

Mostani adásunkban is mindenki szeparáltan, Google Hangoutsal összekötve vesz részt.
Finnországból a szokásos helyi szaunások: Ricsi, Feri, Marci.

## Élet Uusimán kívül

Finnország területének kb. egyötödén (Varsinais Suomi, Uusimaa, Kymeenlaakso megyék) él a lakosság kb ⅔-a, a maradék hatalmas területen tehát viszonylag kevés ember osztozik.

Ebből is fakadhat, hogy a fővárost is magába foglaló Uusimán kívüli terület meglehetősen szegény épített látványosságokban, ellenben természeti értékekben világviszonylatban is kiemelkedő.

Aki először jön Finnországba, annak egy meglehetősen monoton, erdőkkel borított táj képe rajzolódik ki az autópályán suhanva, éppen ezért kell lejönni az autópályáról (ez mondjuk minden országra igaz), a látványosságok, szép helyek csak így fognak látszani.

### Nagyvárosok, Nyugati Végek

A koronavírustól tartva Uusimaa jelenleg lezárva, csak a teherforgalom számára engedélyezett az átjárás. Vegyük úgy, hogy Lohja városánál nekünk mégis sikerült átkelni a rendőrökön és katonákon és suhanjunk nyugatnak.

[Turku](https://www.visitturku.fi/) és [Pori](https://www.visitpori.fi/): kiváló nyári úticélok - kempingek, fesztiválok ([Pori Jazz](https://porijazz.fi/fi/)).

[Turku](https://www.visitturku.fi/), [Naantali](https://www.naantali.fi/fi), Ahvenanmaa, és a szigetvilág: egy darab Svédország!

[Ahvenanmaa](https://www.visitaland.com/fi/): autonóm terület, svéd a nyelv és a lelkük is sárga-kék. A klíma enyhébb mint a finn átlag, ebből a mezőgazdaságuk profitál: a finn termelők versenyein Ahvenanmaa rendszerint az élen végez.

Túraötlet: biciklivel jó lehetne végigtekerni a kis szigeteken.

### Tóvidék

Két óriási vízrendszer: [Päijänne](https://en.wikipedia.org/wiki/Lake_P%C3%A4ij%C3%A4nne) - [Vesijärvi](https://en.wikipedia.org/wiki/Vesij%C3%A4rvi) rendszeren Lahtitól Jyväskyläig lehet menni hajóval

Saimaa: Európa egyetlen olyan földrajzi egysége, ahol az édesvíz területe nagyobb a szárazföldnél.

TURIZMUS ezerrel:
- Mökkiparadicsom
- Hajósélet, horgászat
- Természeti kincsek: pl. [Saimaa](https://en.wikipedia.org/wiki/Saimaa) gyűrűsfóka egyetlen élőhelye

### Lappföld

Ha Lappföldre gondolok, akkor rénszarvas jut eszembe és a hideg.

*Turizmus*, ebből él az egész országrész.

*Mikulásturizmus* - jártatok már Rovaniemiben? Milyen volt? Giccs, vagy nem?

Kutyaszán, motoros szán, téli sportok - minden van, amit a külföldi vendég csak akar.